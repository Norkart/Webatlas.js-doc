Introduksjonskurs
=================

Lokasjon og kart på web og mobil har de siste årene vært blant de største trendene innenfor teknologi. Norkart inviterer til kurs i bruken av WEBATLAS.js. WEBATLAS.js bygger på Leaflet.js som er et av de raskest voksende biblioteker for å implementere interaktive kart på både web og mobil og blir brukt av blant annet GitHub, Washington Post, The Guardian, NRK og selvfølgelig Norkart for å lage moderne, interaktive og raske kartløsninger.

På kurset vil du:
* Lære grunnleggende prinsipper for Javascript og webprogrammering
* Lære grunnleggende prinsipper for kart på web
* Lage et interaktivt kart integrert i en nettside
* Lage et mobiltilpasset og interaktivt kart
* Visualisere egne data i kartet

Kurset passer svært godt for deg som har behov for å integrere kartløsninger enkelt og raskt i eksisterende nettsider og også for deg som vil lage avanserte skreddersydde kartløsninger. Kurset blir gjennomført med fyldig introduksjonsdel fulgt av praktisk oppgaver som løses under veiledning. Oppgavene bygger på hverandre og vil resultere i et eksempel på et interaktivt kart med egne data i kartet. Kursdeltakeren skal etter kurset være i stand til å kjenne til mulighetene moderne webkart gir samt være i stand til å kunne lage en egen enkel kartklient. 

Sted: Trondheim

Dato: XXXXX

Varighet: 1 dag

Ingen forkunnskaper kreves, men det kan være en fordel å ikke ha «programmeringsskrekk» og i tillegg ha litt kjennskap til html/css. 

Videregående kurs i Webatlas.js
===============================

Lokasjon og kart på web og mobil har de siste årene vært blant de største trendene innenfor teknologi. Norkart inviterer til kurs i bruken av WEBATLAS.js. WEBATLAS.js bygger på Leaflet.js som er et av de raskest voksende biblioteker for å implementere interaktive kart på både web og mobil. Leaflet.js er et kraftig bibliotek, men kommer først til sin rett når man har interessante data å vise og utnytter de mange visualiseringsmetodene som finnes. WEBATLAS.js gir deg tilgang til en del kartlag, men vi vil i dette kurset også dra inn data fra eksterne tjenester og vise hvordan desse kan kombineres til å lage spennende webkartløsninger. 

På kurset vil du:
* Lære å ta inn data fra eksterne webtjenester:
	* WFS 
	* WMS
	* RESTful API-er
* GetFeatureInfo (GFI)
* Event håndtering
* Avansert visualisering av vektordata
* Avansert WMS-konfigurering
* Ulike typer tematiske visualiseringsteknikker

Kurset passer godt for deg som allerede kjenner til Leaflet.js/Webatlas.js og litt javascript-kode. Kurset vil inneholde en kort introduksjonsdel om de ulike teknologiene, men hovedfokuset vil ligge på praktiske programmeringsoppgaver.
